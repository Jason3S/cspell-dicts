https://da.wikipedia.org/wiki/K%C3%B8benhavn
København er Danmarks hovedstad og er med 1.308.893 indbyggere (2018)[1] landets største byområde omfattende 18 kommuner eller dele heraf.[3]
Fra 1. januar 2007 er byen en del af Region Hovedstaden og for de sydlige deles vedkommende af Region Sjælland. Byområdet er præget af byspredning over et stort areal.
Centrum for byområdet udgøres af Københavns Kommune, der med 613.288 indbyggere (2018) er Danmarks mest folkerige kommune, og enklaven Frederiksberg Kommune med 105.037 indbyggere (2017).[4]
I hele byregionen, (den 2.778 km²[5] store Hovedstadsregionen), bor over to millioner mennesker (præcist 2.227.628[2] pr. 1. januar 2017).
Selvom flere områder er blevet opslugt af byområdet, har områderne deres særegne identitet med forskellige boligtyper som f.eks etagebebyggelse eller villaområde eller
rækkehusbebyggelse og forskellige former for natur, f.eks. græsbegroede parker, skov, sø eller kystområde ud til Øresund og Kattegat. 43 kilometer nordvest for København ligger
Danmarks største sø, Arresø. Den danske hovedstad er desuden grænseby og centrum for Øresundsregionen, som er Nordens største metropolregion. Øresundsregionen dækker 20.649 km² i
Danmark og Skåne og omfatter 4 mio. indbyggere (2017), heraf 2,7 mio. (2017) i Danmark.

cspell:ignore byspredning
cspell:ignore byregionen
cspell:ignore boligtyper
cspell:ignore etagebebyggelse
cspell:ignore villaområde
cspell:ignore rækkehusbebyggelse
cspell:ignore græsbegroede
cspell:ignore Øresundsregionen
cspell:ignore metropolregion
cspell:ignore Øresundsregionen
